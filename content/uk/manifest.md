---
title: "Маніфест" # Title of your project
date: 2022-06-13T19:31:52+01:00
weight: 10 # Order in which to show this project on the home page
draft: false
---
«**Bunt\*уй**» - ГАСЛО 3-го Marzahn Pride, який 18 червня 2022 проведе в берлінському районі Марцан Quarteera e.V., організація російськомовних ЛГБТК+ активіст_ок.

Marzahn Pride завжди був прайдом (не тільки російськомовних) PostOst-мігрант_ок за видимість квір-спільноти серед російськомовного товариства Німеччини, а також знаком солідарності з усіма ЛГБТК+ людьми в PostOst-просторі, які не можуть виходити на демонстрації за свої права у рідних країнах.

Девіз «Bunt\*уй» був натхненний стійкістю українського народу та згуртуванням усіх постраждалих та їхніх союзників. Весь світ відчув жах у зв’язку з розпочатою Росією повномасштабною війною проти України в лютому цього року. Що спільного між розв'язаною війною та гомофобією, зведеною у статус державної ідеї? Коротка відповідь – багато.

Наприклад уявлення, що є “правильні” та “неправильні” нації, спосіб життя та сексуальні орієнтації; що є лише один варіант сім'ї та чітка відповідність статі та гендерної соціалізації; що ми повинні бути єдині у своїх уявленнях про народ і "традиційні цінності", але головне - бажання знищити все те, що не вписується в чіткі рамки домінуючої "більшості" - все це є основою диктатур.

Не всі відкрито висловлюють свою агресію, але завдяки “мовчазній більшості” стають можливими переслідування людей за різними ознаками всередині країни та війна з іншою країною.

Тому сьогодні ми звертаємо наші вимоги не до держави, а до людей. Ми говоримо – бунтуй! Бути порядними людьми – не в покірному дотриманні безглуздих правил і аморальних законів, а активному протистоянні їм. Не бійтеся бути відмінним від інших, бути строкатими та різноманітними – бути собою.

Ми хотіли б нагадати нашим німецьким та європейським співгромадянам, що диктатури – це не явище інших “менш розвинених” країн, але що й у Німеччині та інших європейських країнах ми маємо залишатися активними громадянами та протистояти порушенням прав людини та прав ЛГБТК+ людей.

Ми закликаємо всіх однодумців, усіх волелюбних у Німеччині та інших країнах протистояти диктатурам, боротися за демократію та права людини!
