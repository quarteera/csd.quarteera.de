---
title: "Маніфест" # Title of your project
date: 2024-05-01T16:31:52+01:00
weight: 10 # Order in which to show this project on the home page
draft: false
---

{{< center >}} # Ми різні. Ми разом. {{< /center >}}

[//]: # ({{< banner src="/images/marzahn-banner-600-en.jpg">}})

Шість років тому ми вперше провели Марцан Прайд. Це було сміливо. Це було трохи страшно. Але це було по-справжньому
важливо. Відтоді ми виходили з різними гаслами — надихаючими й провокативними, особистими й політичними. Але завжди —
щирими. Ми виходили, щоб відкрито говорити про себе: про наші права, про наші ідентичності, про свободу бути собою.
Ми пройшли довгий шлях. І головне на цьому шляху — не лише боротьба за видимість, а й можливість бути поруч з іншими,
чути й бути почутими.

За ці шість років Марцан Прайд став подією, яка об’єднує дуже різних людей навколо простих і важливих цінностей:
прийняття, солідарності, поваги та права на життя без страху. И ми пишаємося тим, що будуємо цей простір разом.

Але також ми бачимо ,як у світі посилюється радикалізація суспільства и побоюємося того, до чого вона може призвести.
Це стає все більш помітно: люди перестають чути i слухати один одного, а страх та ненависть дедалі частіше
використовуються як головний інструмент політиків. Багатьом із нас довелося тікати від авторитарних режимів,
війн та диктатур. Тому наша участь у цьому Прайді — це не просто акція солідарності. Це — життєва потреба.

Ми виступаємо за відкритий і чесний діалог. За єднання, а не розділення суспільства. Ми віримо, що саме в різноманітті
та взаємній повазі — наша спільна сила й можливість рухатися до позитивних змін. **Ми кажемо: Ми різні. Ми разом.**

Ми запрошуємо всіх, хто поділяє наші цінності, хто прагне жити в суспільстві, вільному від дискримінації та насильства,
приєднуватися до нас і йти разом — заради прав людини, поваги до особистості та рівності для всіх без винятку.
